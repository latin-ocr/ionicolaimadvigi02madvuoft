²06

V.

De loeis aliquot grammaticae Latinae
admonitiones et observationeS. ¹)

 

Neminem arbitror iure mirari posse, eum, cui Latinae
linguae Latinarumque litterarum docendarum munus man-
datum sit, de grammatica Latina seribere. Itaque nulla
excusatione opus esse puto, quod iam iterum huiusmodi
materiam scriptionis academicae deligo, dummodo ea
afferam, quae novitate aliqua et rerum dubiarum aut
ignoratarum explicatione hunc locum mereri videantur.
Sed tamen quoniam antea unum quendam locum late
patentem continua disputatione persecutus sum 2), nunc
miscellas obseruationes et admonitiones propono, dicam
breviter, qui me casus et ad hoc argumenti genus et ad
hanc scribendi formam hoc tempore detulerit. Carolus
Zumptius, professor Bemlinensis, vir clarissimus, quum
grammaticam suam Latinam septimum edidisset (a. 1834),-
petiit a me, ut, si quid forte mihi librum evolventi
occurrisset, quod mutandum augendumve putarem, ei
significarem. Accidit, ut paulo post, aestate a. 1835,

¹) [Editae a. 1837. Harum quoque admonitionum summas nunc
brevissime contractas in grammaticae Latinae institutionibus
scholarum usui seriptis posui.]

²) De formarum quarundam uerbi Latini natura et usu. A. 1835
et 1836. [Supra p. 60 sqq]


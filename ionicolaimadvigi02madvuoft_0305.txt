293

habendarum auctores excitat, aut quisquam alius eum in
hoc genere nominavit. Iam ipsa haec προσφώνησις quam
insolita fingitur nulloque exemplo confirmata, ut in medio
opere Ennius T. Quinctium, cuius res bellicas canere
aggrediatur, alloquatur et curam eius molestiamque pri-
vatam consoletur} Sed augetur perversitas, quod praemium
sibi ante promitti vult, si curam levarit. Itaque reliqua
persequi omitto, quae dici contra hanc opinionem poterant,
neque Τ. Flamininum, etiamsi fratris ignominia doluerit,
tam mollis animi fuisse videri, ut noctes diesque sese
afflictans poetae consolatione egeret, neque Ennium sic
cecinisse horrida bella, ut molles tenerosque suos fami·
liariumque sensus interponeret. Sed nihilo melior Me·
rulae sententia est, probata Drakenborchio (apud Geru-
bardum) aliisquo, significari Sex. AElium Paetum, T. Fla·
minini in consulatu collegam; hunc apud Ennium T. Fla·
minutum, in provinciam Macedoniam iturum et magnitu-
dine belli prodigiisque sollicitum, consolatum esse et his
versibus allocutum. Hi T. Flamininum nobis ex magni
animi ferventisque ingenii juvene et belli cupido (talem
enim accepimus, consulatum ex quaestura adeptum) timi-
dum anxiumque faciunt, quem Sex. AElius confirmandum
sibi verbis putarit, AElium autem et pauperem inducunt
(hand magua cum re) et praemium auxilii consolationis-
que a collega petentem. Itaque haec quoque omittamus
circumspiciamusque, ecquando T. Flamininum in re
eiusmodi gerenda, quae in Ennii annalibus inter bella Ro-
mana cani potuerit, hoc est, in imperio belli Macedonici
traditum sit in magnas difficultates curasque incidisse,
quumque in iis per aliquod tempus haesisset, ab homine
paupere et ignobili, quem praemii spes illicere posset,
auxilium ei oblatum. Eam rem perscriptam expositam-

que habemus diligenter apud Livium in libro XXXII


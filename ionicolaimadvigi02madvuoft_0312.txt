300

studio meliores codices sequendi et communi professione
non parva tamen inter me et eorum, quos enumeravi,
editorum plerosque nascitur dissensio, quod ego, codi-
cum testimoniis ratione ponderatis (eo modo, quo in
praetatione Ciceronis librorum de finibus a me editorum
exposui), verum libere exquirendum puto, illi non reli-
giose, sed superstitiose codices sequi mihi videntur, alius
scilicet alio magis. Nam quum intellectum esset, supe-
riores Ciceronis librorum quum ceterorum tum oratio·
num editores neque satis diligenter codicibus usos esse
neque meliores a deterioribus separasse, coniecturas
etiam nonnullos temere secutos esse, quumque apparere
coepisset, quanto verior meliorque forma Ciceronis ver-
bis optimorum codicum usu restitui posset, nunc qnidam
sibi non adhibitis testibus et historicae quaestionis arte
veri investigationem proponere videntur, sed ipsorum
per se codicum defensionem aut omnium aut certorum
usquequaque et omni artificio paene ad causidicorum mo-
dum peragendam sumere. Ita, dum clientibus suis nimis
favent, quos tamen soepe tacite deserere coguntur, ne-
que sententiarum necessarias formas progressionesque ad·
modum curant et de verborum usu rebusque grammati-
cis tum subita decreta et incertissima proferunt, tum
nota et certissima negligunt, nec id ita faciunt, ut na-
turalis negligentiae et licentiae fines caute regant, sed
ut scriptori sermonem nescio quarum significationum
causa, quas nemo intellecturus erat, omnibus modis
torquere licuisse statuant. Atque in hac omnia intelli-
gendi defendendique arte non ita difficili nonnulli etiam
iactant se insolentius. Itaque his annis orationes Cice-
ronis ut multis bonis verisque codicum scripturis expo-
litae sunt (quod tamen in his duodecim orationibus, si

Catilinarias aliqua ex parte excipio, iam ante a me fa·

